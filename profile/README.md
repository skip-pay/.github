# Budoucnost placení začíná s námi. Jsme Skip Pay

## Otevřené pozice

### Cloud Engineer / DevOps (AWS)
Je pro tebe otevřená komunikace a transparentnost prioritou? Nudí tě zbytečně složitá řešení a jdeš raději cestou jednoduchosti a dlouhodobosti? Seš týmový hráč, kterému je ale i samostatnost vlastní? Je spolehlivost jednou z tvých hlavních vlastností? Pokud se v popisu vidíš, čti dál, seš na správném místě, hledáme totiž Cloud Engineera, který s námi potáhne za jeden provoz a rozšíří náš „devopsácký“ tým.

[Zjistit více o Cloud Engineer / DevOps](https://skippay.cz/kariera/cloud-engineer/dev-ops/?utm_source=github&utm_medium=social&utm_campaign=internal)


## Naše mise
Dnešní řečí bychom se mohli nazvat jako fintech start-up. Děláme revoluci v nakupování, placení a bankovnictví. Pohání nás nápady, ne byrokracie. Nejdříve jsme přišli s odloženou platbou pro online nákupy. Platíte tak jen za to, co si nejdříve v klidu vyzkoušíte. Dále jsme připravili platební kartu na principu kreditky. S tím rozdílem, že je konečně srozumitelná a výhodná pro běžného člověka.

Od roku 2018 se nám toho podařilo změnit už hodně. Dvě věci ale zůstaly stejné. Všechno je možné jen díky tomu, že jsme odvážní riskovat. Nebojíme se selhání. Jdeme za tím nejlepším. A na prvním místě je pro nás vždy a stále spokojený zákazník.

## Proč Skip Pay?

### Náš zákazník, náš pán
Nejsou to je jen planá slova. Při každé naší činnosti, každém rozhodnutí myslíme na vás, naše zákazníky. Všechny nápady s vámi testujeme a díky zpětné vazbě se je neustále snažíme zlepšovat a posouvat dál.

### Jsme fér
První dojem napodruhé neuděláte. Proto náš etický kodex umíme všichni jako když bičem mrská. Transparentností jsme pak téměř průhlední a naši jednatelé hrdě prohlašují nulovou toleranci trestné činnosti. Máte přesto něco na srdci? Dejte nám vědět na compliance@skippay.cz.

### Rádi se překonáváme
Jsme puntičkáři. A neusínáme na vavřínech. Proto se pravidelně vzděláváme, chodíme na konference, workshopy a inspirujeme se v zahraničí, abychom vždy byli jedničkou v tom, co děláme.

### Pod křídly ČSOB
Za zády nám stojí ČSOB, jedna z největších bank v Evropě. Máte tak jistotu, že vše děláme v souladu se zákonem a podle pravidel.

